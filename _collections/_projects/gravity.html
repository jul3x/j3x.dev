---
date: 2019-09-19
name: Gravity
img: gravity.png
short: |
   Interaktywny symulator międzyplanetarnych sił grawitacji
project_url: https://github.com/jul3x/Gravity
---

<p>
<strong>Gravity</strong> to interaktywny symulator międzyplanetarnych sił grawitacji.
Pozwala na proste tworzenie scenariuszy kosmicznego ruchu, aktywne dodawanie nowych obiektów i zapisywanie przykładów na później.
Składa się z bardzo prostego interfejsu graficznego i sterowania myszka + klawiatura.
Wystawiony dla użytkownika jest również plik konfiguracyjny pozwalający zmieniać wygląd oraz podstawowe stałe fizyczne uwzględniane w obliczeniach.
</p>

<p>
Zasada działania opiera się na rozwiązywaniu układów równań ruchu (różniczkowych) w czasie rzeczywistym za pomocą <strong>algorytmu Rungego-Kutty 4-rzędu</strong>. Mając zadane masy oraz położenia obiektów względem siebie, algorytm w symulatorze jest w stanie wyliczyć z wystarczająco dobrym przybliżeniem układ sił działąjący na każdy z obiektów z osobna. Z pomocą <strong>zasad dynamiki Newtona</strong>, tak skonstruowane układy można przekształcić w układy równań ruchu, które następnie mogą zostać rozwiązane numerycznie dla zadanych warunków początkowych.
</p>

<p>
Dodatkową funkcjonalnością jest obsługa zderzeń obiektów. <strong>Gravity</strong> obsługuje takie zdarzenia metodą "większy zwycięża" i wykorzystuje <strong>zasadę zachowania pędu</strong> w celu wyliczenia dalszej trajektorii lotu pozostałego obiektu.
</p>

<p>
Projekt zaimplementowany w C++, SFML i TGUI jako wstęp do stworzenia własnego frameworka/silnika do tworzenia gier 2D. Rozpocząłem w nim pracę nad modułem graficznym, fizycznym oraz prostą obsługą plików konfiguracyjnych o własnym formacie <strong>(*.j3x)</strong>.
</p>
