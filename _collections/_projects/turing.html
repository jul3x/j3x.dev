---
img_pos: center
date: 2020-10-24
name: Turinger
img: turinger.jpeg
short: |
   Interpreter niedeterministycznych maszyn Turinga
project_url: https://github.com/jul3x/TuringMachineInterpreter
---

<p>
Maszyna Turinga to abstrakcyjny model zdolny do wykonywania algorytmów, który pomimo swojej prostoty potrafi zrealizować każdy program, który może wykonać każdy współczesny komputer. Został przedstawiony w 1936 i od tamtej pory stanowi bardzo ważny przedmiot w teoriach logicznych i dowodach złożoności problemów informatycznych.
</p>
<p>
    Budowa standardowej <strong>Maszyny Turinga</strong> składa się z nieskończonej taśmy podzielonej na komórki oraz głowicy poruszającej się po taśmie. Każda komórka może zawierać pewną wartość z wybranego zbioru znaków, a głowica może zajmować pozycje na pewnej komórce i być w pewnym stanie z wybranego zbioru stanów. Przebieg każdego z algorytmów wykonywanych na Maszynie Turinga polega na odczytaniu wartości komórki przez głowicę, zapisaniu nowej wartości, zmianie stanu z aktualnego na kolejny oraz przejściu w lewo/w prawo lub zatrzymaniu obliczeń. Decyzje o nowych wartościach, stanie oraz ruchu podejmowane są na podstawie zasad przedstawionych w algorytmie.
    </p>

    <p> Maszyna Turinga, w której dla danej wartości komórki i stanu możliwa jest wyłącznie jedna możliwość zachowania głowicy nazywana jest deterministyczną. Jeżeli możliwości jest więcej - taka maszyna jest maszyną niedeterministyczną i nabiera bardziej charakter procesu myślowego niż rzeczywistej maszyny możliwej do zbudowania.
        </p>

        <p>
            W projekcie zaprezentowałem <strong>interpreter niedeterministycznych Maszyn Turinga</strong> napisany w Pythonie. Konkretniej - moje rozwiązanie pozwala na sprawdzenie, czy wejściowa Maszyna zwróci wynik pozytywny dla zadanej taśmy w ograniczonym czasie (ograniczonej liczbie iteracji). Napisałem parę testów sprawdzających poprawność, np. Maszynę Turinga sprawdzającą czy wyraz na taśmie jest palindromem oraz Maszynę Turinga sprawdzającą czy pierwsza liczba na taśmie jest kwadratem drugiej. Do kodu dodałem również skrypt tłumaczący wielotaśmowe Maszyny Turinga na jedną taśmę.
            </p>

       <p>Abstrakcyjne, ale ciekawe.</p>
