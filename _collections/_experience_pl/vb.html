---
logo: vb.webp
period: lipiec 2018 - wrzesień 2019
company: VersaBox
position: Software Engineer
skills: C++, Python, JavaScript, ROS, Linux, low-level
order: 2
---
Polski startup (aktualnie już przedsiębiorstwo) wprowadzający na&nbsp;rynek w&nbsp;pełni autonomiczne
przemysłowe roboty mobilne. W zwinnym interdyscyplinarnym zespole (ówcześnie firma liczyła
poniżej 10 programistów) zajmowałem się przede wszystkim projektowaniem algorytmów nawigacyjnych.
Byłem współautorem algorytmu przesuwania ścieżki - wydajnego rozwiązania pozwalającego na&nbsp;stabilną i&nbsp;przewidywalną autonomiczną jazdę dużych jednostek (do 1.5 tony) w&nbsp;chaotycznych przemysłowych warunkach. Zrealizowałem projekt algorytmu precyzyjnego dokowania do&nbsp;stacji pośrednich dla robotów o&nbsp;dużej bezwładności.
Zajmowałem się też usprawnianiem systemów kontrolujących tor jazdy.<br/><br/>

Poza algorytmami nawigacyjnymi moje obowiązki sięgały również systemów komunikacyjnych.
Zaprojektowałem na&nbsp;komputerach pokładowych robotów platformę VBarWeb pozwalającą na&nbsp;zdalną konfigurację najniższych modułów elektronicznych za&nbsp;pomocą elastycznego interfejsu webowego.
Całość odbywała się przy wykorzystaniu protokołu komunikacyjnego zaimplementowanego na&nbsp;magistrali CAN i&nbsp;bezprzewodowego interfejsu WiFi.
Projekt został opisany szerzej w&nbsp;sekcji <strong>Realizacje</strong> oraz <a href="/assets/files/inz.pdf" class="bold" rel="noreferrer" target="_blank">mojej pracy inżynierskiej</a>.
<br/><br/>

Razem z&nbsp;zespołem projektowałem też system wielorobotowy (MRS) - flotę w&nbsp;pełni autonomicznych jednostek
komunikujących się i&nbsp;współpracujących ze sobą w&nbsp;celu optymalizacji realizowanych zadań.
