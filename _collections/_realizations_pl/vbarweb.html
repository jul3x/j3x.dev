---
date: 2018-07-31
name: VBarWeb
img: vbarweb.png
short: |
   Aplikacja do zdalnej konfiguracji modułów elektronicznych robotów
project_url: https://j3x.dev/assets/files/inz.pdf
video: "https://www.youtube.com/embed/lKpSr-YxkAw?si=cRXPRxEY5RZiKlSw"
img_pos: center;
---

<p>
    W <strong>VersaBox</strong> jednym z moich zadań było stworzenie wieloplatformowej aplikacji do zdalnej konfiguracji modułów elektronicznych robotów.
    Roboty oraz inne urządzenia <strong>IoT</strong> bardzo często składają się ze złożonych systemów sterowania i systemów pomiarowych, które wymagają doboru odpowiednich parametrów do prawidłowego działania. Dostosowywanie wartości i konfiguracja układów jest żmudną praktyką. Najczęściej wymaga również wstrzymania działania całego urządzenia i przewodowego połączenia dla dedykowanego programatora.
</p>

<p>
    Z tego względu zrealizowałem projekt aplikacji webowej <strong>VBarWeb</strong>. Serwer aplikacji osadzany na komputerze pokładowym (lub dowolnym innym mikrokomputerze sterującym urządzeniem) pełni rolę pośrednika pomiędzy użytkownikiem a całą siecią skomunikowanych modułów elektronicznych. Aplikacja pozwala nie tylko na szybki, zdalny podgląd odczytów czujników robota w czasie rzeczywistym, ale również na konfigurację zaawansowanego osprzętu (np. zmianę nastawów <strong>PID</strong> sterowników silnika).
    </p>

    <p>
        Komunikacja z użytkownikiem przebiega przez sieć <strong>WiFi</strong>. Komunikacja pomiędzy serwerem a modułami elektronicznymi poprzez <strong>magistralę CAN</strong>, za pomocą specjalnie zaprojektowanego protokołu. Aplikacja zezwala na komunikację z dowolnym osprzętem, który spełnia wymogi komunikacyjne. Struktura jego odczytów i nastawów jest wczytywana za pomocą pliku <strong>XML</strong>. Aplikacja pozwala na automatyzację powtarzalnych czynności, np. ustawienie domyślnych nastawów w całej serii robotów.
</p>

<p>
    Pełny opis projektu zawarłem w swojej pracy inżynierskiej, którą można przeczytać <a href="/assets/files/inz.pdf" rel="noreferrer" target="_blank" class="bold">tutaj</a>.
    </p>
