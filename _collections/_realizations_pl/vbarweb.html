---
date: 2018-07-31
name: VBarWeb
img: vbarweb.png
short: |
   Aplikacja do&nbsp;zdalnej konfiguracji modułów elektronicznych robotów
project_url: https://j3x.dev/assets/files/inz.pdf
video: "https://www.youtube.com/embed/lKpSr-YxkAw?si=cRXPRxEY5RZiKlSw"
img_pos: center;
---

<p>
    W <strong>VersaBox</strong> jednym z&nbsp;moich zadań było stworzenie wieloplatformowej aplikacji do&nbsp;zdalnej konfiguracji modułów elektronicznych robotów.
    Roboty oraz inne urządzenia <strong>IoT</strong> bardzo często składają się ze złożonych systemów sterowania i&nbsp;systemów pomiarowych, które wymagają doboru odpowiednich parametrów do&nbsp;prawidłowego działania. Dostosowywanie wartości i&nbsp;konfiguracja układów jest żmudną praktyką. Najczęściej wymaga również wstrzymania działania całego urządzenia i&nbsp;przewodowego połączenia dla dedykowanego programatora.
</p>

<p>
    Z tego względu zrealizowałem projekt aplikacji webowej <strong>VBarWeb</strong>. Serwer aplikacji osadzany na&nbsp;komputerze pokładowym (lub dowolnym innym mikrokomputerze sterującym urządzeniem) pełni rolę pośrednika pomiędzy użytkownikiem a&nbsp;całą siecią skomunikowanych modułów elektronicznych. Aplikacja pozwala nie tylko na&nbsp;szybki, zdalny podgląd odczytów czujników robota w&nbsp;czasie rzeczywistym, ale również na&nbsp;konfigurację zaawansowanego osprzętu (np. zmianę nastawów <strong>PID</strong> sterowników silnika).
    </p>

    <p>
        Komunikacja z&nbsp;użytkownikiem przebiega przez sieć <strong>WiFi</strong>. Komunikacja pomiędzy serwerem a&nbsp;modułami elektronicznymi poprzez <strong>magistralę CAN</strong>, za&nbsp;pomocą specjalnie zaprojektowanego protokołu. Aplikacja zezwala na&nbsp;komunikację z&nbsp;dowolnym osprzętem, który spełnia wymogi komunikacyjne. Struktura jego odczytów i&nbsp;nastawów jest wczytywana za&nbsp;pomocą pliku <strong>XML</strong>. Aplikacja pozwala na&nbsp;automatyzację powtarzalnych czynności, np. ustawienie domyślnych nastawów w&nbsp;całej serii robotów.
</p>

<p>
    Pełny opis projektu zawarłem w&nbsp;swojej pracy inżynierskiej, którą można przeczytać <a href="/assets/files/inz.pdf" rel="noreferrer" target="_blank" class="bold">tutaj</a>.
    </p>
