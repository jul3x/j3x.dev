---
logo: vb.png
period: lipiec 2018 - wrzesień 2019
company: VersaBox
position: Software Engineer
skills: C++, Python, JavaScript, ROS, Linux, low-level
order: 2
---
Polski startup (aktualnie już przedsiębiorstwo) wprowadzający na rynek w pełni autonomiczne
przemysłowe roboty mobilne. W zwinnym interdyscyplinarnym zespole (ówcześnie firma liczyła
poniżej 10 programistów) zajmowałem się przede wszystkim projektowaniem algorytmów nawigacyjnych.
Byłem współautorem algorytmu przesuwania ścieżki - wydajnego rozwiązania pozwalającego
na stabilną i przewidywalną autonomiczną jazdę dużych jednostek (do 1.5 tony)
w chaotycznych przemysłowych warunkach. Zrealizowałem projekt algorytmu precyzyjnego dokowania
do stacji pośrednich dla robotów o dużej bezwładności.
Zajmowałem się też usprawnianiem systemów kontrolujących tor jazdy.<br/><br/>

Poza algorytmami nawigacyjnymi moje obowiązki sięgały również systemów komunikacyjnych.
Zaprojektowałem na komputerach pokładowych robotów platformę VBarWeb pozwalającą
na zdalną konfigurację najniższych modułów elektronicznych za pomocą elastycznego interfejsu webowego.
Całość odbywała się przy wykorzystaniu protokołu komunikacyjnego zaimplementowanego na magistrali CAN i bezprzewodowego interfejsu WiFi.
Projekt został opisany szerzej <a href="vbarweb" class="bold">tutaj</a>.
<br/><br/>

Razem z zespołem projektowałem też system wielorobotowy (MRS) - flotę w pełni autonomicznych jednostek
komunikujących się i współpracujących ze sobą w celu optymalizacji realizowanych zadań.
