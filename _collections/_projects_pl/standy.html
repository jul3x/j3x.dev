---
img_pos: center
date: 2018-06-25
name: Standy
img: standy.jpg
short: |
   Mobilny robot balansujący na dwóch kołach
project_url: https://j3x.dev/assets/files/standy.pdf
---

<p>
W erze wszechobecnych <strong>hoverboardów</strong> robot, którego jedynym zadaniem jest utrzymywanie równowagi na jednej osi kół nie jest niczym imponującym. Jest to aczkolwiek bardzo interesujący problem natury teoretycznej oraz inżynierskiej. Sprawia również niemało kłopotów.
    </p>

    <p>
        Realizacja takiego przedsięwzięcia wymaga przeprowadzenia całkiem złożonych obliczeń teoretycznych posługując się różniczkowymi równaniami ruchu. Równania te następnie muszą być sprowadzone do równań zmiennych stanu i przy wykorzystaniu teorii sterowania rozwiązane dla zadanego punktu równowagi. Rozwiązanie równań pozwala nam na przeprowadzenie symulacji zachowania robota przy różnych sposobach sterowania nim.
        </p>
        <p>
        Symulacja pozwala na optymalne dobranie zależności pomiędzy wychyleniem robota a siłą przyłożoną przez silniki. Ta zależność musi być następnie zaimplementowana w sterowniku robota. Konieczne jest dobranie odpowiednich elementów elektronicznych: mikrokontrolera, akcelerometrów, sterowników silników, akumulatora oraz silników samych w sobie. Wszystkie elementy muszą ze sobą współgrać i być sterowane przez software wgrany do mikrokontrolera (obsługa odczytów z czujników, przeliczenia zadanej mocy, transformacja wartości na sygnał do silników).
            </p>

           <p>
               Robot jest rzeczą materialną, więc dochodzi do tego również zaprojektowanie jego konstrukcji, dobór odpowiednich elementów mechanicznych, a następnie złożenie wszystkiego w całość. A wszystko po to, by ostatecznie stwierdzić, że wyniki w wyliczeniach teoretycznych zupełnie nie pokrywają się z rzeczywistością (głównie przez nagromadzenie się błędów uproszczeń) i konieczne jest eksperymentalne "podrasowanie" algorytmu sterowania.
               </p>

               <p>
                   Projekt był bardzo ciekawą przygodą i pozwolił na bardziej praktyczne wejście w sferę robotyki. Teoretyczne podwaliny projektu opisałem <strong><a href="https://j3x.dev/assets/files/standy.pdf"  rel="noreferrer" target="_blank">tutaj</a></strong>.
