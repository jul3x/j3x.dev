---
img_pos: center
date: 2019-09-19
name: Gravity
img: gravity.png
short: |
   Interaktywny symulator międzyplanetarnych sił grawitacji
project_url: https://github.com/jul3x/Gravity
---

<p>
<strong>Gravity</strong> to interaktywny symulator międzyplanetarnych sił grawitacji.
Pozwala na&nbsp;proste tworzenie scenariuszy kosmicznego ruchu, aktywne dodawanie nowych obiektów i&nbsp;zapisywanie przykładów na&nbsp;później.
Składa się z&nbsp;bardzo prostego interfejsu graficznego i&nbsp;sterowania myszka + klawiatura.
Wystawiony dla użytkownika jest również plik konfiguracyjny pozwalający zmieniać wygląd oraz podstawowe stałe fizyczne uwzględniane w&nbsp;obliczeniach.
</p>

<p>
Zasada działania opiera się na&nbsp;rozwiązywaniu układów równań ruchu (różniczkowych) w&nbsp;czasie rzeczywistym za&nbsp;pomocą <strong>algorytmu Rungego-Kutty 4-rzędu</strong>. Mając zadane masy oraz położenia obiektów względem siebie, algorytm w&nbsp;symulatorze jest w&nbsp;stanie wyliczyć z&nbsp;wystarczająco dobrym przybliżeniem układ sił działąjący na&nbsp;każdy z&nbsp;obiektów z&nbsp;osobna. Z pomocą <strong>zasad dynamiki Newtona</strong>, tak skonstruowane układy można przekształcić w&nbsp;układy równań ruchu, które następnie mogą zostać rozwiązane numerycznie dla zadanych warunków początkowych.
</p>

<p>
Dodatkową funkcjonalnością jest obsługa zderzeń obiektów. <strong>Gravity</strong> obsługuje takie zdarzenia metodą "większy zwycięża" i&nbsp;wykorzystuje <strong>zasadę zachowania pędu</strong> w&nbsp;celu wyliczenia dalszej trajektorii lotu pozostałego obiektu.
</p>

<p>
Projekt zaimplementowany w&nbsp;C++, SFML i&nbsp;TGUI jako wstęp do&nbsp;stworzenia własnego frameworka/silnika do&nbsp;tworzenia gier 2D. Rozpocząłem w&nbsp;nim pracę nad&nbsp;modułem graficznym, fizycznym oraz prostą obsługą plików konfiguracyjnych o&nbsp;własnym formacie <strong>(*.j3x)</strong>.
</p>
