---
img_pos: center
date: 2018-06-18
name: Spirit Runner
img: spirit.jpeg
short: |
    Dynamiczna, zręcznościowa gra platformowa
project_url: https://github.com/SpiritStudio/Spirit-Runner/
---

<p>
    <strong>Spirit Runner</strong> to dynamiczna zręcznościówka polegająca na zręcznym przechodzeniu poziomów uchodząc z życiem i zbierając jak największą ilość punktów.
    Gra odbywa się w formacie dwuwymiarowej platformówki z widokiem od boku. Gracz ma do wyboru dwa tryby gry - standardowy, polegający na przechodzeniu z poziomu na poziom (wraz ze zwiększającym się poziomem trudności) oraz nieskończony, który odbywa się na proceduralnie generowanej mapie. Gra powstała przy współpracy z <strong><a href="https://github.com/danielm1405" target="_blank">@danielm1405</a></strong>.
</p>

<p>
    Sterowanie gracza jest ograniczone, ponieważ jedyną możliwością ingerencji w grę jest wybranie momentu skoku. Gracz nie ma wpływu na prędkość rozgrywki. Sterowany przez niego bohater biegnie przez cały czas trwania gry, a zadaniem gracza jest kontrolowanie tego, aby nie spadał w przepaście, przeskakiwał z budynku na budynek, łapał się stalowych rurek i unikał pożarów (oraz innych przeszkód). Prosta zasada niesie za sobą wiele konsekwencji, ponieważ mapy zostały stworzone tak, by umożliwiać graczowi wybór jednej z wielu ścieżek przejścia. Jednak nie każda ze ścieżek jest tą właściwą - niektóre z nich mogą być trudniejsze od pozostałych.
</p>

<p>
    W grze zaimplementowaliśmy również mechanizm powtórek. Gracz po udanym przejściu poziomu może powtórzyć swoje przeżycie za pomocą odtworzonego nagrania ze specjalnej "kamery".
</p>

<p>
    Jest to jeden z niewielu moich projektów napisanych w Javie. Z perspektywy czasu wiem, że na pewno ostatni w tym języku ;).
</p>
