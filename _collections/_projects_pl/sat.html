---
img_pos: center
date: 2020-06-01
name: SAT Solver
img: sat.png
short: |
   Optymalne rozwiązanie problemu spełnialności logicznej napisany w&nbsp;Haskellu
project_url: https://github.com/jul3x/SATSolver
---

<p>
Problem spełnialności logicznej (<strong>SAT</strong>) jest jednym z&nbsp;najważniejszych problemów z&nbsp;dziedziny logiki matematycznej. Polega on na&nbsp;rozstrzygnięciu, czy dla danej formuły logicznej (pewnej reprezentacji zmiennych logicznych i&nbsp;operacji pomiędzy nimi) istnieje jakiekolwiek wartościowanie (podstawienie wartości "prawda" lub "fałsz"), które powoduje że formuła jest prawdziwa.
</p>

<p>
    Sformułowanie tego problemu może brzmieć całkowicie teoretycznie i&nbsp;abstrakcyjnie, natomiast niesie za&nbsp;sobą szereg konsekwencji znacznie bardziej rzeczywistych. Problem ten należy do&nbsp;klasy problemów NP, tj. (w bardzo dużym uproszczeniu) znalezienie rozwiązania dla danej formuły logicznej jest obciążające obliczeniowo, natomiast sprawdzenie czy rozwiązanie jest prawidłowe może być już przeprowadzone w&nbsp;krótszym czasie (wielomianowym). Problemy z&nbsp;tej klasy najczęściej charakteryzują się sposobem rozwiązania w&nbsp;stylu <strong>brute-force</strong>, czyli przejdźmy przez całą przestrzeń możliwych rozwiązań i&nbsp;sprawdźmy, które jest prawidłowe. </p>

<p>
    Problem <strong>SAT</strong> jest również problemem NP-trudnym (będąc równocześnie w&nbsp;klasie NP czyni go to problemem NP-zupełnym). Oznacza to że wszystkie problemy, które należą do&nbsp;klasy NP mogą zostać za&nbsp;pomocą pewnej transformacji (w czasie wielomianowym) sprowadzone do&nbsp;problemu SAT. To czyni go całkowicie uniwersalnym problemem, ponieważ znalezienie dla niego optymalnego rozwiązania oznacza znalezienie optymalnego rozwiązania dla każdego problemu z&nbsp;klasy NP. To zagadnienie jest jednym z&nbsp;aktualnych problemów milenijnych (więcej <strong><a href="https://pl.wikipedia.org/wiki/Problem_NP" rel="noreferrer" target="_blank">tutaj</a></strong>).
    </p>

    <p>
        Złożoność obliczeniowa problemu SAT mocno ogranicza możliwość optymalnego znajdywania rozwiązań. Jest natomiast szereg sposobów optymalizacyjnych, które pozwalają rozwiązywać całkiem spory zbiór formuł logicznych w&nbsp;sensownym czasie. W projekcie wykonanym w&nbsp;trakcie moich studiów magisterskich przedstawiłem rozwiązanie problemu <strong>SAT</strong> w&nbsp;stylu <strong>DPLL</strong>, przeszukiwaniem w&nbsp;głąb oraz zasadą dziel i&nbsp;zwyciężaj. Implementacja rozwiązania napisana przy użyciu <strong>Haskella</strong>.
</p>
