---
img_pos: center
date: 2020-06-01
name: SAT Solver
img: sat.png
short: |
   Optymalne rozwiązanie problemu spełnialności logicznej napisany w Haskellu
project_url: https://github.com/jul3x/SATSolver
---

<p>
Problem spełnialności logicznej (<strong>SAT</strong>) jest jednym z najważniejszych problemów z dziedziny logiki matematycznej. Polega on na rozstrzygnięciu, czy dla danej formuły logicznej (pewnej reprezentacji zmiennych logicznych i operacji pomiędzy nimi) istnieje jakiekolwiek wartościowanie (podstawienie wartości "prawda" lub "fałsz"), które powoduje że formuła jest prawdziwa.
</p>

<p>
    Sformułowanie tego problemu może brzmieć całkowicie teoretycznie i abstrakcyjnie, natomiast niesie za sobą szereg konsekwencji znacznie bardziej rzeczywistych. Problem ten należy do klasy problemów NP, tj. (w bardzo dużym uproszczeniu) znalezienie rozwiązania dla danej formuły logicznej jest obciążające obliczeniowo, natomiast sprawdzenie czy rozwiązanie jest prawidłowe może być już przeprowadzone w krótszym czasie (wielomianowym). Problemy z tej klasy najczęściej charakteryzują się sposobem rozwiązania w stylu <strong>brute-force</strong>, czyli przejdźmy przez całą przestrzeń możliwych rozwiązań i sprawdźmy, które jest prawidłowe. </p>

<p>
    Problem <strong>SAT</strong> jest również problemem NP-trudnym (będąc równocześnie w klasie NP czyni go to problemem NP-zupełnym). Oznacza to że wszystkie problemy, które należą do klasy NP mogą zostać za pomocą pewnej transformacji (w czasie wielomianowym) sprowadzone do problemu SAT. To czyni go całkowicie uniwersalnym problemem, ponieważ znalezienie dla niego optymalnego rozwiązania oznacza znalezienie optymalnego rozwiązania dla każdego problemu z klasy NP. To zagadnienie jest jednym z aktualnych problemów milenijnych (więcej <strong><a href="https://pl.wikipedia.org/wiki/Problem_NP" target="_blank">tutaj</a></strong>).
    </p>

    <p>
        Złożoność obliczeniowa problemu SAT mocno ogranicza możliwość optymalnego znajdywania rozwiązań. Jest natomiast szereg sposobów optymalizacyjnych, które pozwalają rozwiązywać całkiem spory zbiór formuł logicznych w sensownym czasie. W projekcie wykonanym w trakcie moich studiów magisterskich przedstawiłem rozwiązanie problemu <strong>SAT</strong> w stylu <strong>DPLL</strong>, przeszukiwaniem w głąb oraz zasadą dziel i zwyciężaj. Implementacja rozwiązania napisana przy użyciu <strong>Haskella</strong>.
</p>
