---
img_pos: center
date: 2020-10-24
name: Turinger
img: turinger.webp
short: |
   Interpreter niedeterministycznych maszyn Turinga
project_url: https://github.com/jul3x/TuringMachineInterpreter
---

<p>
Maszyna Turinga to abstrakcyjny model zdolny do&nbsp;wykonywania algorytmów, który pomimo swojej prostoty potrafi zrealizować każdy program, który może wykonać każdy współczesny komputer. Został przedstawiony w&nbsp;1936 i&nbsp;od tamtej pory stanowi bardzo ważny przedmiot w&nbsp;teoriach logicznych i&nbsp;dowodach złożoności problemów informatycznych.
</p>
<p>
    Budowa standardowej <strong>Maszyny Turinga</strong> składa się z&nbsp;nieskończonej taśmy podzielonej na&nbsp;komórki oraz głowicy poruszającej się po&nbsp;taśmie. Każda komórka może zawierać pewną wartość z&nbsp;wybranego zbioru znaków, a&nbsp;głowica może zajmować pozycje na&nbsp;pewnej komórce i&nbsp;być w&nbsp;pewnym stanie z&nbsp;wybranego zbioru stanów. Przebieg każdego z&nbsp;algorytmów wykonywanych na&nbsp;Maszynie Turinga polega na&nbsp;odczytaniu wartości komórki przez głowicę, zapisaniu nowej wartości, zmianie stanu z&nbsp;aktualnego na&nbsp;kolejny oraz przejściu w&nbsp;lewo/w prawo lub zatrzymaniu obliczeń. Decyzje o&nbsp;nowych wartościach, stanie oraz ruchu podejmowane są na&nbsp;podstawie zasad przedstawionych w&nbsp;algorytmie.
    </p>

    <p> Maszyna Turinga, w&nbsp;której dla danej wartości komórki i&nbsp;stanu możliwa jest wyłącznie jedna możliwość zachowania głowicy nazywana jest deterministyczną. Jeżeli możliwości jest więcej - taka maszyna jest maszyną niedeterministyczną i&nbsp;nabiera bardziej charakter procesu myślowego niż rzeczywistej maszyny możliwej do&nbsp;zbudowania.
        </p>

        <p>
            W projekcie zaprezentowałem <strong>interpreter niedeterministycznych Maszyn Turinga</strong> napisany w&nbsp;Pythonie. Konkretniej - moje rozwiązanie pozwala na&nbsp;sprawdzenie, czy wejściowa Maszyna zwróci wynik pozytywny dla zadanej taśmy w&nbsp;ograniczonym czasie (ograniczonej liczbie iteracji). Napisałem parę testów sprawdzających poprawność, np. Maszynę Turinga sprawdzającą czy wyraz na&nbsp;taśmie jest palindromem oraz Maszynę Turinga sprawdzającą czy pierwsza liczba na&nbsp;taśmie jest kwadratem drugiej. Do kodu dodałem również skrypt tłumaczący wielotaśmowe Maszyny Turinga na&nbsp;jedną taśmę.
            </p>

       <p>Abstrakcyjne, ale ciekawe.</p>
